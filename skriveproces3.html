<!doctype html>
<html xmlns="http://www.w3.org/1999/xhtml" lang="en">

    <head>
        <meta http-equiv="Content-Type" content="text/html; charset=utf-8" />
        <title>Skriveproces</title>
        <meta http-equiv="X-UA-Compatible" content="IE=edge">
        <link rel="stylesheet" href="../library/css/styles.css" type="text/css" />

        <!-- <link rel="stylesheet" href="vid_skriv.css" type="text/css" /> --> 

        <link rel="stylesheet" href="skriveproces3.css" type="text/css" />

    </head>

    <body>
        <div class="container-fluid">
            <div id="interface">
                
            </div>

            <div class="hidden">
            <!-- <div class="XXX_hidden"> -->

                <h1> DETTE ER SKJULT INDHOLD, SOM HENTES IND DYNAMISK I SKRIVEGUIDEN</h1>


                <div id="step_clipborad_1" class="step_clipborad border_red">

                </div>
                

                <div id="step_clipborad_2" class="step_clipborad border_red">

                    <div class="text_2_1 border_blue text_clipborad">
                        <h3>Hvad er tænkeskrivning?</h3>
                        <p>
                            Tænkeskrivning er et værktøj til at få så mange af dine tanker ned på papir som muligt, før du starter på at skrive selve artiklen. Her skal du ikke være bekymret for, om det, du skriver, er skrevet i et korrekt og fejlfrit dansk, men i stedet koncentrere dig om at indsamle så meget viden som muligt, samt gøre dig tanker om, hvad emnet er, hvad de udleverede tekster handler om, og hvilke begreber fra lærebøgerne, du kan anvende.
                        </p>
                    </div>


                </div>

                <div id="step_clipborad_3" class="step_clipborad border_red">

                    <div class="text_3_1 border_blue text_clipborad">
                        <h3>Hvad er et resumé?</h3>
                        <p>
                            Et resumé er en kort gengivelse af handling eller de væsentligste synspunkter i en tekst. Her udelades detaljer, og det er kun de store linjer, som der fokuseres på. 
                        </p>
                    </div>


                </div>

                <div id="step_clipborad_4" class="step_clipborad border_red">

                    <div class="text_4_1 border_blue text_clipborad">
                        <h3>Hvad er et et godt citat?</h3>
                        <p>
                            Et godt citat fungerer som bevis for dine påstande og analytiske iagttagelser. 
                        </p>
                    </div>
                </div>

                <div id="step_clipborad_5" class="step_clipborad border_red">

                    <div class="text_5_1 border_blue text_clipborad">
                        <h3>Hvad er relevante begreber?</h3>
                        <p>
                            Når du vælger et eller flere begreber, skal du gøre dig tanker om, hvilken slags tekst, det er du skal analysere. Hvis det fx er en tale, vil det være en god ide at bruge begreber inden for retorikken og argumentation. Det handler ikke om at bruge alle begreberne, men at udvælge de mest relevante.
                        </p>
                    </div>
                </div>

                <div id="step_clipborad_6" class="step_clipborad border_red">

                    <div class="text_6_1 border_blue text_clipborad">
                        <h3>Hvad er et arbejdsspørgsmål?</h3>
                        <p>
                            Et godt arbejdsspørgsmål inddrager emnet og tager udgangspunkt i det materiale, som du arbejder med. Det er vigtigt, at dine arbejdsspørgsmål ikke bliver for brede. Fx: <i>Hvordan er samtalekulturen i hele verden?</i> Et arbejdsspørgsmål som dette er for bredt og umuligt at besvare. Et godt arbejdsspørgsmål viser din læser, hvad du vil fokusere på i dit materiale og fungerer som struktur og rød tråd for din artikel. Husk at dine arbejdsspørgsmål sagtens kan ændre sig i løbet af din skriveproces.
                        </p>
                    </div>
                </div>

                <div id="step_clipborad_7" class="step_clipborad border_red">

                    <div class="text_7_1 border_blue text_clipborad">
                        <h3>Hvad er et introduktionsafsnit?</h3>
                        <p>
                             I dette afsnit introducerer du emnet for læseren ved at komme med konkrete eksempler på, hvad der karakteriserer dit emne bedst. Her er det en god ide at anvende eksempler fra en anden tekst end primærteksten. Det er også legitimt at inddrage almen viden om samtidige eller historiske begivenheder i dette afsnit.
                        </p>
                    </div>

                    <div class="text_7_2 border_blue text_clipborad">

                        <h1>Sådan skriver du et anslag til introduktionen</h1>

                        <ol>
                            <li>Start med lidt generel og almen viden om emnet for at skabe sammenhæng mellem indledningen og dette afsnit.</li>
                            <li>Bliv mere konkret ved at zoome ind på emnet. Hvad sker der i den givne situation?</li>
                            <li>Slut afsnittet af med at opstille to forskellige positioner inden for det givne emne.</li>
                        </ol>

                        <i>Spørgsmål, der besvares i eksemplet: Hvad kendetegner god og dårlig samtalekultur?</i>

                        <h2>Eksempel:</h2>
                        <p>
                            (1) Der kan vist ikke herske tvivl om, at mennesket er et kommunikerende væsen, og vi i sagens natur altså producerer en samtalekultur. (2) Når vi samles i små eller større grupper, så taler vi sammen. Men hvad foregår der egentlig, når vi taler sammen? Når man taler et sprog, skal man naturligvis have styr på det helt basale, såsom grammatikken, men man skal også have kendskab til de uudtalte strukturer eller regler, som eksisterer inden for en given kultur. (3) Ved at have kendskab til kulturen, som den pågældende samtale finder sted i, har man på den ene side viden om, hvad der anses for at være hensynsfuldt at sige og gøre, men på den anden side også en viden om, hvad der ikke er hensynsfuldt at sige og gøre. 
                        </p>


                        <h1>Sådan introducerer du begreberne</h1>
                        <p>
                            Find information fra en eksamenstekst eller en af dine lærebøger, og brug denne viden til redegøre for de mest vigtige begreber, du kan finde.
                        </p>

                        <h2>Eksempel:</h2>

                        <p>
                            Ifølge pragmatikken, som er en retning inden for sprogvidenskaben, er der tale om god samtalekultur, hvis de, der fører en samtale, tager hensyn til hinanden og forstår at spille efter de sociale usagte regler, som finder sted i alle former for kommunikationssituationer. Et princip, der er i særlig grad går ud på at vedligeholde sociale relationer eller opbygge nye bekendtskaber, kaldes for høflighedsprincippet. Det var den engelske sprogforsker Geoffrey Leech (1936-2014), som opfandt begrebet. Høflighedsprincippet består af fem forskellige kriterier: 1. vær hensynsfuld, 2. vær gavmild, 3. vær positiv, 4. vær beskeden og 5. vær enig. Det interessante ved høflighedsprincippet er, at det kan forklare, hvorfor vi ikke altid siger det, vi i virkeligheden mener. Hertil kunne man anfægte, at man lyver, men i virkeligheden er det ikke et spørgsmål om at lyve, men mere et spørgsmål om at tilpasse sine ytringer til den pågældende kommunikative position på en så hensigtsmæssig måde som muligt.
                        </p>


                        <h1>Anvend nu begreberne på et eksempel</h1>

                        <p>
                            Her anvender du de begreber, som du lige har redegjort for, på dit eksempel. At anvende begreber betyder ganske simpelt at udvise sikkerhed i at finde de mest passende begreber til at analysere sin tekst. Du skal kunne redegøre korrekt for begreberne, så læseren ikke er tvivl om, hvad de betyder, og du skal vise, hvordan begreberne åbne op for primærteksten. Ofte kan du finde begreber i eksamensopgaven eller i dine lærebøger.
                        </p>

                        <h2>Eksempel: (god samtalekultur)</h2>

                        <p>
                            Forestil dig, du lige har været i biografen for at se den nye Wonder Woman-film, og du egentlig synes, den var en anelse tynd i spyttet. Ud kommer én af dine bekendte, som tilfældigvis også lige har set filmen. Han fortæller dig, at han er i biografen med sin 9-årige nevø, og det er nevøens første biografoplevelse. Hvad gør du? Begynder du at sable filmen ned? Nej, vel? For ikke at ødelægge nevøens første biografoplevelse er din dom over filmen hensynsfuld, og du sørger for ikke at indskrænke nevøens oplevelse af filmen. Du bliver gavmild og positiv ved at rose filmen til skyerne, så nevøen ser, det også var en stor oplevelse for andre end ham selv. Du er beskeden ved at spørge ind til nevøens oplevelse af filmen, og anerkende ham for hans smag. Sidst, men ikke mindst, er du enig. Du synes også, filmen var noget af det bedste, du nogensinde har set.

                        </p>

                        <h2>Eksempel: (dårlig samtalekultur)</h2>

                        <p>
                            Hvis vi vender tilbage til Søren Krarups ”uheldige” kommentar om Macron, er denne ytring et godt eksempel på dårlig samtalekultur. Hvorfor? Fordi Krarup i kraft af sin udtalelse går stik imod høflighedsprincippet. Ikke nok med at han fornærmer Macron og dennes tilhængere, så fornærmer han også det mandlige homoseksuelle miljø ved at bruge en af deres seksuelle identitetsmarkører som et nedladende udtryk. Krarup tager ikke hensyn til dem, han taler til eller om, er ikke gavmild, er ikke positiv, er ikke beskeden og udviser ingen enighed. Dette kan måske forklare den ”shitstorm”, som kom i kølvandet på programmet. 
                        </p>


                        <h1>Sådan afrunder du dit afsnit</h1>

                        <ol>
                            <li>Besvar dit ’hvad-spørgsmål’, og giv et kort sammendrag af afsnittets vigtigste pointer.</li>
                        </ol>

                        <h2>Eksempel:</h2>

                        <p>
                            Samtalekultur handler ikke blot om at kunne tale et grammatisk korrekt sprog. Det handler også om at være i stand til at afkode de sociale normer, der eksisterer omkring én, når man fører en samtale med andre. I Krarups tilfælde havde han glemt dette, i og med han udtalte sig så politisk ukorrekt, som han gjorde. Den gode samtalekultur er altså en samtalekultur, der tager hensyn til andre og højde for de sociale uudtalte regler, mens den dårlige samtalekultur gør det modsatte.
                        </p>

                    </div>
                </div>

                <div id="step_clipborad_8a" class="step_clipborad border_red">

                    <div class="text_8a_1 border_blue text_clipborad">

                        <h3>Hvad er et analyseafsnit?</h3>
                        <p>
                            At analysere betyder at skille tingene ad ved brug af begreber for så at samle det hele igen til en erkendelse af værket. I dette afsnit besvarer du opgaveformuleringens første del. Der kan enten stå ”som en central del af din artikel skal du <u>undersøge”</u> eller ”som en central del af din artikel skal du <u>karakterisere”</u>. De ord, som du skal bemærke her, er undersøge og karakterisere. Det er de to skrivehandlinger, som du skal arbejde med.
                        </p>
                        <p>
                            Undersøge: Undersøge er en lidt bredere betegnelse end karakterisere. Oftest bruges undersøge i forbindelse med tekster, der kan være kunstprodukter som digte, noveller, kortfilm, billeder m.m. Hvis der står undersøge, skal du derfor være opmærksom på, hvilken primærtekst eller hvilket primærbillede du bliver bedt om at arbejde med.
                        </p>
                        <p>
                            Karakterisere: Karakterisere er en skrivehandling, der går ud på at udpege de særligt karakteristiske træk ved en tekst, video eller billede. Det vil sige de træk, der præger teksten på en særpræget måde. At karakterisere er tæt knyttet til ’hvordan-spørgsmålet’. Dvs. hvordan forholder tekstens fortællemåde sig til indholdet, hvilke virkemidler er taget i brug, og hvordan bruges de til at kommunikere et budskab eller et tema? Det er altså ikke nok kun at redegøre for handlingen, man skal også fortælle, hvordan denne handling er fortalt. Ved at sammenstille indholdet over for formen kan man komme frem til en kvalificeret karakteristik og tolkning.
                        </p>
                        <p>
                            I dette afsnit skal du huske at anvende så mange kvalificerede danskfaglige begreber som muligt. Men husk ikke bare at bruge begreber for at bruge dem. Benyt dem med et formål.
                        </p>

                    </div>

                    <div class="text_8a_2 border_blue text_clipborad">

                        <h1>Anslag til analysen</h1>
                        <p>
                            Start med et kort anslag, hvor du introducerer omstændighederne og afsenderen af primærteksten for læseren. Husk at skabe sammenhæng mellem emnet og primærteksten.
                        </p>
                        <i>
                            Spørgsmål, der besvares i eksemplet: Hvilken form for samtalekultur er udbredt i det offentlige rum i dag?
                        </i>

                        <h2>Eksempel:</h2>

                        <p>
                            I 2012 lancerede Call me en kampagne, der havde til formål at oplyse børn, unge og voksne om den dårlige samtalekultur, der inden for den seneste tid har slået sine rødder i en variation af danske hverdagssituationer. Det skal naturligvis tilføjes, at Call me også ønsker at sælge så mange mobilabonnementer som muligt, men ikke desto mindre viser kampagnens succes, at den ramte noget i mange danskere. Et godt eksempel på hvilken form for samtalekultur der er udbredt i det offentlige rum i dag, er en af Call mes vellykkede reklamefilm ”Hvilken stemme giver du videre? Tal ordentligt, det koster ikke noget!”. Reklamefilmen er blevet streamet over tre millioner gange siden offentliggørelsen i 2015.
                        </p>

                    </div>

                </div>

                <div id="step_clipborad_8b" class="step_clipborad border_red">

                    <div class="text_8b_1 border_blue text_clipborad">

                        <h1>Hvad er karakteristisk og undersøgelse?</h1>

                        <p>
                            Undersøge: <i>Undersøge</i> er en lidt bredere betegnelse end karakterisere. Oftest bruges undersøge i forbindelse med tekster, der kan være kunstprodukter som digte, noveller, kortfilm, billeder m.m. Hvis der står <i>undersøge</i>, skal du derfor være opmærksom på, hvilken primærtekst eller hvilket primærbillede du bliver bedt om at arbejde med.
                        </p>
                        <p>
                            Karakterisere: <i>Karakterisere</i> er en skrivehandling, der går ud på at udpege de særligt karakteristiske træk ved en tekst, video eller billede. Det vil sige de træk, der præger teksten på en særpræget måde. At karakterisere er tæt knyttet til ’hvordan-spørgsmålet’. Dvs. hvordan forholder tekstens fortællemåde sig til indholdet, hvilke virkemidler er taget i brug, og hvordan bruges de til at kommunikere et budskab eller et tema? Det er altså ikke nok kun at redegøre for handlingen, man skal også fortælle, hvordan denne handling er fortalt. Ved at sammenstille indholdet over for formen kan man komme frem til en kvalificeret karakteristik og tolkning.
                        </p>
                        <p>
                            I dette afsnit skal du huske at anvende så mange kvalificerede danskfaglige begreber som muligt. Men husk ikke bare at bruge begreber for at bruge dem. Benyt dem med et formål.
                        </p>

                    </div>

                    <div class="text_8b_2 border_blue text_clipborad">

                        <h1>karakteriser eller undersøg</h1>
                        <p>
                            Lav en karakteristik eller foretage undersøgelse af primærteksten som noget af det første.
                        </p>
                        <p>
                            Når du har gjort dette, skal du lave en tekstnær læsning ved at fremhæve et citat, der bliver karakteriseret eller undersøgt. Citater, der bekræfter din pointe, er vigtige! Undgå at bruge citater, der ikke siger noget om emnet.
                        </p>
                        <p>
                            Husk også at lave henvisninger i parentes efter citater.
                        </p>
                        <p>
                            Tekst: side- og linjetal (s. 2, l. 34). <br>
                            Video- eller lydklip: Minut- og sekundtal (02:06).
                        </p>


                        <h2>Eksempel:</h2>
                        <p>
                            Det karakteristiske ved Call mes reklamefilm er, at den dårlige samtalekultur skildres gennem to børn: en dreng og en pige. Hvad der er endnu mere opsigtsvækkende er, at de to børn ikke har deres egne stemmer, men at de er blevet eftersynkroniseret med voksenstemmer. Børn med voksenstemmer har virkningen af at være unaturlige og uhyggelige, hvilket går godt i tråd med ordene, de siger. Her understreges der altså, at dette er et skrækscenarium. Selve kommunikationssituationen finder sted på et fortov på en helt almindelig villavej i en helt almindelig by i Danmark. Drengen kører i sin gokart, og pigen bevæger sig fremad i et rask gadedrengeløb. Konflikten opstår, da de to børn næsten kolliderer:
                        </p>
                        <p>
                            Drengen: ”Hallo, idiot. Se dig lige for. Du vælter rundt midt ude på vejen.”<br>
                            Pigen: ”Slap lige af tumpe. Det sgu da dig, der kommer fræsende som en sindssyg i din gamle lortespand. Hvor fanden har du trukket dit kørekort?”<br>
                            Drengen: ”Ja, okay! Pas dig selv. Dumme kælling.” (0:07 – 0:25).

                        </p>
                        <p>
                            Dialogen mellem drengen og pigen er mildt sagt grov, og det er med spørgsmålet ”Hvilken stemme giver du videre til dit barn?” (0:27), der langsomt toner frem på skærmen, at den dårlige samvittighed for alvor vokser i ens skamfulde voksne sind. Reklamefilmen spiller på en stærk identifikation. Det er en hverdagssituation, alle voksne mennesker med en travl hverdag kan genkende. Hvem har ikke befundet sig i en situation, hvor de havde lidt for travlt til at tale pænt til et fremmed menneske, som de i øvrigt har været lige ved at køre ned? At der eventuelt kan være børn, som har lyttet til ens vredesudbrud, er slet ikke til at bære.
                        </p>

                    </div>

                </div>

                <div id="step_clipborad_9" class="step_clipborad border_red">

                    <div class="text_9_1 border_blue text_clipborad">

                        <h1>Hvad vil vil det sige at anvende begreber?</h1>
                        <p>
                            Du har i dit introduktionsafsnit allerede beskæftiget dig lidt med at anvende begreber, men i dette afsnit skal du anvende begreber sammen med primærteksten. Når man anvender begreber, hæver man niveauet. Det vil sige, man kommer med et kvalificeret og fagligt bud på, hvordan man kan læse og forstå primærteksten.
                        </p>
                        <p>
                            Skal man redegøre for begreberne? Nej og ja. Hvis man arbejder med fx litteraturanalytiske begreber som alvidende fortæller, scenisk fremstilling mm., så er det ikke nødvendigt at skrive, hvad disse begreber betyder. Men hvis man derimod skriver om mere teoretiske begreber som fx Habermas’ offentlighedsmodel, så kan det være en god ide at redegøre for, hvad dennes teori handler om. Det er naturligvis vigtigt, at du redegør korrekt for begrebet.
                        </p>

                    </div>

                    <div class="text_9_2 border_blue text_clipborad">

                        <h1>Sådan anvender du begreberne i din analyse</h1>

                        <ol>
                            <li>
                                Fremhæv det eksemplariske ved primærteksten i forhold til emnet ved at bruge fagbegreberne, som du introducerede i det foregående afsnit, til at understøtte dine pointer.
                            </li>
                            <li>
                                Hvis du kan finde andre anvendelige begreber, skal du ikke holde dig tilbage. Brug dem her i dit analyseafsnit. Det er vigtigt, du viser, at du kan bruge begreber.
                            </li>
                            <li>
                                Vis, at du kan anvende begreberne på primærteksten.
                            </li>
                        </ol>

                        <h2>Eksempel:</h2>

                        <p>
                            (1) Hvad ville den engelske sprogforsker Geoffrey Leech mon sige til dialogen, som finder sted mellem de to børn? I forbindelse med høflighedsprincippet er det tydeligt at se, hvordan alle fem kriterier bliver forsømt, og ovenstående samtalekultur ville blive klassificeret som dårlig. Der er ingen form for hensyn, gavmildhed, positivitet, beskedenhed eller enighed at spore i hverken drengen og henholdsvis pigens udsagn. Dialogen mellem de to børn, der jo i virkeligheden mimer de voksnes måde at tale med hinanden på i lignende situationer, går ud på at få den anden til tabe ansigt. <br>
                            (2) Ifølge den canadiske sociolog Erving Goffman (1922-1982) bruger vi høflighedsprincippet for ikke at tabe ansigt, når vi kommunikerer. Som en del af den høflige kommunikation, forsøger vi hele tiden at bevare vores eget Face, men også den andens Face. Det er det, som Goffman kalder for Facework. Af Goffman defineres Face som individets positive selvbillede, som individet hele tiden – i løbet af en kommunikativ handling – forsøger at opretholde og få anerkendelse for. Det er meget vigtigt i al slags kommunikation, at man ikke taber sit Face. Men når vi ikke benytter os af høflighedsprincippet, betyder det altså, at vi netop forsøger at få den anden til at tabe ansigt. <br>
                            (3) Og dette ses tydeligt i dialogen mellem drengen og pigen i reklamefilmen. Her skrues der op for fornærmelserne i form af øgenavne: ”Idiot”, ”tumpe”, ”lortespand” og ”dumme kælling”. Alle disse udsagn er ansigtstruende handlinger, der har til formål at få den anden til tabe ansigt. Der bliver på ingen måde lagt en dæmper på de ansigtstruende handlinger, men derimod skruet op for de handlingsregulerende sproghandlinger, som karakteriseres ved at være en slags ordre: ”Se dig lige for”, Slap lige af” og ”Pas dig selv”.<br>
                            Det er først, da faderen til drengen og moderen til pigen kommer ind i billedet, at konflikten stilner af. Det er i øvrigt heller ikke helt tilfældigt, at forældrene spejler børnenes køn. Det er naturligvis gjort for, at seeren kan se, hvem de to børn har arvet den dårlige samtalekultur fra. Ydermere er de to forældre fremstillet anonymt, her er der mulighed for, at det voksne publikum kan læse sig selv ind i de to forældre. En mulighed for følelsesbetonet identifikation.

                        </p>

                    </div>

                </div>


                <div id="step_clipborad_10" class="step_clipborad border_red">

                    <div class="text_10_1 border_blue text_clipborad">

                        <h1>Hvad er et kritik?</h1>
                        <p>
                            At bedrive god kritik gøres ved at zoome ind på primærtekstens svage punkter. De svage punkter kan være gemt i den bagvedliggende dagsorden. De kan også være andre steder. Når man har fundet de svage punkter, skal man sørge for at have sine belæg i orden. Det er ikke nok blot at konstatere, at noget i den pågældende tekst ikke er godt. Vis læseren, hvorfor teksten kan kritiseres.
                        </p>

                    </div>

                    <div class="text_10_2 border_blue text_clipborad">

                        <h1>Sådan udøver du kritik og afrunder afsnittet</h1>
                        <ol>
                            <li>
                                Hvilke mangler har teksten/videoen? Benytter den sig af usaglig dokumentation? Spiller den på vores følelser på en dårlig måde? Kritiser primærteksten for eventuelle mangler.
                            </li>
                            <li>
                                Afslut dette afsnit med en sætning, der åbner for en diskussion eller vurdering af emnet i et bredere perspektiv.
                            </li>
                            <li>
                                Benyt dig også af afsnitssammenbindere (sætninger, der leder læseren frem til næste afsnit).
                            </li>
                        </ol>
                        

                        <h2>Eksempel:</h2>

                        <p>
                            (1) Men betyder det, at Call mes reklamevideo er et troværdigt billede af den danske samtalekulturs tilstand, eller spiller den bevidst på vores udokumenterede og forudindtagede fordomme om, at vi er begyndt at tale grimmere i det offentlige rum? For taler vi danskere i virkeligheden grimmere, end vi har gjort tidligere? Hvor er belægget for deres påstand? Reklamefilmen oplyser os måske ikke så meget om netop dette, men det er næppe dens primære formål. Dens formål er nok nærmere at spille på modtagerens følelser ved inddragelsen af børn med henblik på at sætte fokus på firmaets eget brand. På den måde er der noget utroværdigt ved reklamefilmen, (2 og 3) men på den anden side har den til gengæld sat fokus på et emne, der sidenhen har vist sig at være behov for at diskutere.
                        </p>

                    </div>

                </div>


                <div id="step_clipborad_11" class="step_clipborad border_red">

                    <div class="text_11_1 border_blue text_clipborad">

                        <h1>Hvad er en perspektiverende diskussion?</h1>
                        <p>
                            Den perspektiverende diskussion bruges til at vise, hvordan ens primærtekst er et udtryk for en generel tendens. Her vises der, hvordan du kan gå fra det tekstnære analyserende niveau til det mere diskuterende niveau. En diskussion består af en faglig redegørelse for modsatrettede synspunkter, en saglig debat af de to synspunkter og en samlet vurdering på baggrund af diskussionens iagttagelser. Med dette afsnit skabes der et bredere perspektiv.
                        </p>
                        <p>
                            Vurder, om din hovedtekst er et udtryk for en mere generel tendens. Husk at sætte det i forbindelse med dit emne. Vis, hvordan primærteksten er et eksempel på en generel tendens. Kom med eksempler på den mere generelle tendens. Beskriv fordelene og ulemperne ved denne tendens.
                        </p>

                    </div>

                    <div class="text_11_2 border_blue text_clipborad">

                        <h1>Afsnittets anslag</h1>
                        <ol>
                            <li>
                                Inddrag en tekst, der mener det modsatte af primærteksten.
                            </li>
                            <li>
                                Det er godt, hvis teksten, du inddrager, siger noget om den generelle tendens inden for emnet.
                            </li>
                            <li>
                                Husk at sætte det i forbindelse med dit emne.
                            </li>
                        </ol>
                        <p>
                            NB! Når du citerer fra en tekst, der ikke er i eksamenshæftet, skal du huske at indsætte en fodnote i slutningen af citatet.
                        </p>
                        <p>
                            Internetmateriale: Forfatter. Titel. Udgiver, årstal. Beøgt (datoangivelse). Link.
                        </p>
                        <p>
                            Eksempel: Jensen, Henrik Dannemand og Kristian Lindberg. Borgerlige vil sætte DR på slankekur. Berlingske Tidende, 01.01.14. Besøgt 31.03.14. http://www.b.dk/kultur/borgerlige-vil-saette-dr-paa-slankekur
                        </p>
                        <p>
                            Trykt materiale: Forfatter. Titel. Udgiver, årstal.
                        </p>
                        <p>
                            Eksempel: Tove Ditlevsen. Barndommens gade. Gyldendal. 1943.
                        </p>
                        <p>
                            <i>Spørgsmål der besvares i eksemplet: Hvilket ansvar har vi selv, når det kommer til samtalekulturen i Danmark?</i>
                        </p>


                        <h2>Eksempel: synspunkt 1</h2>

                        <p> 
                            (1) I artiklen ”Nej, vi taler ikke grimmere og grimmere” (8. april, 2015) fra Dagbladet Information, skrevet af journalist Ditte Jensen, undersøges danskernes (3) samtalekultur. (2) Spørgsmålet er, om danskerne er begyndt at tale grimmere inden for den seneste tid. Hertil svarer sprogforsker ved SDU Marianne Rathje, at det gør danskerne ikke. Særligt den unge generation bander ikke mere (eller mindre) end tidligere generationer. De bruger bare andre bandeord. Grunden til, at mange oplever, at samtalekulturen bliver hårdere, er blandt andet, at det i dag er tilladt at bande i de tv-programmer modsat ældre tv-programmer. De nye reality-programmer er et godt eksempel. Og i takt med denne nye kultur inden for tv-branchen udsættes vi derfor også for flere ’dårlige’ samtaler, mener Rathje. Et andet interessant argument omhandler påvirkningen fra de sociale medier:
                        </p>

                        <p>
                            ”Før i tiden skulle man skrive et vredt brev i hånden og sende det; der var altså rig mulighed for at nå at tænke sig om i processen. I dag er det bare lige på. Man giver efter for sin impuls med det samme, og man bliver ikke konfronteret direkte face to face med, hvad man skriver. Det private er blevet mere offentligt […]. Men vi har fået et samfund, hvor man ikke skal holde noget tilbage. Man skal stå på sin ret og ikke finde sig i noget, men bare reagere så hurtigt som muligt.”[1]
                        </p>

                        <p>
                            <div class="red"> Ønsker vi denne referance som et microhint? (Erwin + TLY)</div>
                            [1] Nej, vi taler ikke grimmere og grimmere. Dagbladet Information, 2015. Besøgt d. 14.juni. https://www.information.dk/debat/2015/04/nej-taler-grimmere-grimmere
                        </p>


                        <h1>Sådan inddrager du primærteksten</h1>
                        <p>
                            Vis, hvordan primærteksten er et eksempel på en generel tendens.
                        </p>

                        <h2>Eksempel:</h2>

                        <p>
                            Navnlig dette synspunkt er interessant i forbindelse med, hvordan samtalekultur behandles i Call mes reklamevideo. At ”det private er blevet mere offentligt”, kommer meget præcist til udtryk i skænderiet mellem de to børn. De står på deres ret. De finder sig ikke i noget. De reagerer så hurtigt som muligt. Det handler ikke om at holde igen, men om at give igen. 
                        </p>


                        <h1>Sådan skaber du en diskussion</h1>
                        <p>
                            Kom med et modstridende synspunkt på den generelle tendens.
                        </p>

                        <h2>Eksempel:</h2>

                        <p>
                            For Jørn Lund, som er professor i dansk sprog, befinder problemet sig et helt andet sted. I sit debatindlæg ”Både børn og deres forældre har godt af Tal ordentligt-kampagne” argumenterer han for en sammenhæng mellem fremblomstringen af den dårlige samtalekultur og udviskningen af de gamle sproglige tabuer. Det er med andre ord ikke længere forbudt at bruge skældsord, der stammer fra religionen (for fanden), kønsorganer, sexliv eller menneskelige ekskrementer. Problemet er, at denne mere liberale holdning til brugen af skældsord skaber et mere utrygt offentligt rum. Og i den forbindelse mener Lund, at Call mes kampagne er vigtig for samtalekulturen i Danmark. 
                        </p>


                        <h1>Sådan diskuterer du</h1>
                        <p>
                            Sæt de to synspunkter op mod hinanden på en kort og præcis måde. Og led frem til en besvarelse af dit ’hvilke-spørgsmål’.
                        </p>

                        <h2>Eksempel:</h2>

                        <p>
                            Hvis begge synspunkter tages i betragtning, kan det fremhæves, at Rathje er uenig med Lund i, hvorvidt danskerne er begyndt at tale grimmere. Rathje mener, at danskerne altid talt grimt, og at det snarere handler om, at samtalekulturen bliver eksponeret mere end nogensinde. På den anden side argumenterer Lund for, at fraværet af de sproglige tabuer er skyld i, at danskernes samtalekultur er blevet mere negativt ladet. Men én ting, de kan være enige om, er, at den danske samtalekultur i det offentlige rum til tider kan være hård og hensynsløs. <br>
                            Så hvad er løsningen? Og hvilket ansvar har vi selv i alt det her? 

                        </p>


                        <h1>Sådan afslutter du afsnittet</h1>
                        <p>
                            Med afsæt i din diskussion besvares spørgsmålet: Hvilket ansvar har vi selv, når det kommer til samtalekulturen i Danmark?
                        </p>

                        <h2>Eksempel:</h2>

                        <p>
                            Svaret på dette spørgsmål befinder sig muligvis et sted mellem Rathjes og Lunds pointer, og i min optik skal vi tilbage til Leechs høflighedsprincip og måske lære befolkningen (dvs. os selv) mådehold. Hvis vi antager, at den danske samtalekultur i dagens Danmark i bestemte hverdagslige situationer er dårlig, som vi nu har set mange eksempler på, og vi med de sociale mediers fremryk nu har kortere afstand fra tanke til handling, så er det måske ikke et opgør med hvad vi siger, men mere hvornår, hvordan og hvor vi siger det? Altså skal vi – i fællesskab – arbejde for at tydeliggøre spillereglerne for samtalekulturen i det offentlige rum, som godt kunne tage udgangspunkt i nogle af høflighedsprincippets kriterier.
                        </p>

                    </div>

                </div>

                <div id="step_clipborad_12" class="step_clipborad border_red">

                    <div class="text_12_1 border_blue text_clipborad">

                        <h1>Hvad er en afslutning?</h1>
                        <p>
                            Afslutningen er det sidste afsnit i din opgave. Her er det vigtigt, du samler trådene og skriver en konklusion for din behandling af emnet. At samle trådene betyder, at du besvarer alle spørgsmålene, du stillede i din indledning. På denne måde skaber du også en sammenhæng mellem indledning og konklusion. Til sidst forklarer du for læseren, hvorfor dette emne har relevans for omverdenen.
                        </p>

                    </div>

                    <div class="text_12_2 border_blue text_clipborad">

                        <h1>Afslutningens anslag - spørgsmål 1</h1>
                        <p>
                            Her besvarer du dit ’hvad-spørgsmål’ fra det introduktionsafsnittet:
                        </p>
                        <i>
                            Hvad kendetegner god og dårlig samtalekultur?
                        </i>

                        <h2>Eksempel:</h2>

                        <p>
                            Alt i alt kan det siges, at samtalekultur er vigtig for et demokratisk samfund som det danske. Problemet opstår i at blive enige om, hvad der er god og dårlig samtalekultur. Ideelt set er den gode samtalekultur en høflig samtalekultur, der tager hensyn til andre og højde for de uudtalte sociale regler, som eksisterer i samfundet.  
                        </p>


                        <h1>Afslutningens anslag - Spørgsmål 2</h1>
                        <p>
                            Her besvarer du dit hvordan/hvilket-spørgsmål fra analyseafsnittet:
                        </p>
                        <i>
                            Hvilken form for samtalekultur er udbredt i det offentlige rum i dag?
                        </i>

                        <h2>Eksempel:</h2>

                        <p>
                            Men lever virkeligheden op til idealet? Med afsæt i kampagnen er der meget, der tyder på, at dette ikke er tilfældet. Call mes behandling af samtalekultur som indhold i reklamefilmen viser, hvordan dårlig samtalekultur finder sted i helt almindelige hverdagssituationer mellem helt almindelige mennesker, og hvor let dårlig samtalekultur kan gå i arv fra forælder til barn. Det karakteristiske og effektive ved videoen er, at børnenes stemmer er eftersynkroniserede med voksne stemmer. Ydermere er det interessant, hvor let det er at karakterisere de to børns dialog som dårlig samtalekultur ud fra høflighedsprincippet. I lyset af kampagnens store tilslutning kan man konkludere, at den dårlige samtalekultur, som behandles i filmen, ræsonnerer med mange danskeres oplevelse af, hvordan samtalekulturen – i visse situationer – er i dagens Danmark.
                        </p>


                        <h1>Afslutningens anslag - Spørgsmål 3</h1>
                        <p>
                            Her besvarer du dit hvordan/hvilket-spørgsmål fra den perspektiverende diskussion.
                        </p>
                        <i>
                            Spørgsmål: Hvilket ansvar har vi selv, når det kommer til samtalekulturen i Danmark?
                        </i>
                        <p>
                            Til sidst forklarer du læseren, hvorfor dette emne er relevant for omverdenen.
                        </p>

                        <h2>Eksempel:</h2>

                        <p>
                            Der er også enighed blandt forskere om, at der hersker en hård tone i det offentlige rum i dag, og at den gode samtalekultur derfor er under pres på forskellige fronter. Det er blevet mere almindeligt at bande, og den øgede mængde af reality-programmer og sociale medier antages for at være nogle af de faktorer, der er med til at underminere den gode samtalekultur. Spørgsmålet er så, hvad vi skal gøre ved det, og hvilket ansvar vi selv har for at bevare den gode samtalekultur? Vi skal tænke, før vi taler. Vi skal tale om at tale ordentligt. Vi skal tage ansvar for vores handlinger og ytringer. Vi skal tatovere Leechs høflighedsprincipper på indersiden af vores hjerneskaller. Det har jeg tænkt mig at gøre.
                        </p>

                    </div>

                </div>

                <div id="step_clipborad_13" class="step_clipborad border_red">

                    <div class="text_13_1 border_blue text_clipborad">

                        <h1>Hvad er en indledning?</h1>
                        <p>
                            Indledningens grundlæggende funktion er at skabe interesse hos læseren. Men hvordan gør man dette? Der findes mange måder at skrive en indledning på. Én af de mest anvendte indledningsversioner er kendt som tragt-indledningen. Denne type indledning starter oftest med en generel påstand eller et opsigtsvækkende citat fra primærteksten, hvis hensigt er at få læseren til at undre sig. Ideen er så, at jo længere ind i indledningen læseren kommer, des mere konkret bliver emnet (den røde tråd) og formålet med opgaven.
                        </p>
                        
                    </div>

                    <div class="text_13_2 border_blue text_clipborad">

                        <h1>Indledningens anslag</h1>
                        <p>
                            Der er mange måder at starte en indledning på. Du kan fx indlede med en konkret situation, et provokerende eller sjovt citat, et aktuelt perspektiv, en personlig oplevelse, en påstand eller en direkte læserhenvendelse. Husk altid, at det skal have noget med dit emne at gøre. I eksemplet er der anvendt en konkret situation.
                        </p>

                        <h2>Eksempel:</h2>

                        <p>
                            Vi kender det alle sammen. Der er ting, vi kan tillade os at sige i det offentlige rum, og der er ting, vi ikke kan tillade os at sige. Hvis vi overskrider grænsen for, hvad der anses for at være god samtalekultur, får vi på puklen. Det var det, som skete for det tidligere medlem af Folketinget Søren Krarup fra Dansk Folkeparti, da han i programmet ”Debatten” kaldte den nyvalgte franske præsident Emmanuel Macron for en ”lille bøssedreng”. Reaktionerne på diverse sociale medier vidner om, hvor langt over stregen Krarup rent faktisk gik.
                        </p>


                        <h1>Introduktion af emnet</h1>
                        <p>
                            Efter dit anslag skal du folde emnet ud i et bredere perspektiv. Her kan din tilgang være historisk, samfundsmæssigt, kulturelt eller politisk. På den måde introducerer du emnet for din læser.
                        </p>

                        <h2>Eksempel:</h2>

                        <p>
                            Det er tankevækkende, at verdenssamfundet endnu ikke er gået til grunde, hvis man tager klodens befolkningsantal i betragtning. Tænk på, hvor let det er at misforstå hinanden. Tænk på, hvor let det kan være at fortale sig. Tænk på, hvor mange samtaler der finder sted i netop dette øjeblik. Men hvad er det, som gør, at vi ikke farer mere i flæsket på hinanden, end vi gør? Et af svarene på dette spørgsmål kunne være samtalekulturen. I et demokratisk samfund som vores er vi afhængige af en god og hensynsfuld samtalekultur.
                        </p>


                        <h1>Præsentation af primærteksten</h1>
                        <p>
                            Præsenter nu primærteksten som et eksempel på det emne, din opgave behandler. Dette gør du ved at slå ned på primærtekstens budskab.
                        </p>
                        <p>
                            I en god præsentation af primærteksten (og tekster generelt) oplyses altid de mere faktuelle informationer, såsom: ”titel”, årstal, udgivelsessted, skribentens navn og profession.
                        </p>
                        <p>
                            Eksempel: I sin artikel ”Hun var 1960’ernes helt uforglemmelige fjæs”, udgivet d. 31. Juli 2017 i Politiken, skriver journalisten Michael Bo[…]”
                        </p>

                        <h2>Eksempel:</h2>

                        <p>
                            Et firma, som deler denne mening, er mobilselskabet Call me. Den 17. april 2015 offentliggjorde de reklamevideoen ”Hvilken stemme giver du videre? Tal ordentligt, det koster ikke noget!”, der viser, hvordan dårlig samtalekultur går i arv fra forældre til børn. Karakteristisk for reklamefilmen er, at børnenes stemmer og kropssprog er blevet udskiftet med voksenstemmer og dertilhørende mimik, hvilket gør, at filmen formidler sit budskab effektivt.
                        </p>


                        <h1>Indledningens afslutning</h1>
                        <p>
                            Slut din indledning af med at skrive to eller tre spørgsmål til emnet, som din introducerende artikel vil undersøge. Spørgsmålene fungerer som retning for opgavens fokus, men også som en måde at gøre læseren nysgerrig på. Husk altid at besvare disse spørgsmål i løbet af din opgave og til sidst i konklusionen. En god ide er at formulere det første spørgsmål som et ’hvad-spørgsmål’, det andet og tredje spørgsmål som et ’hvordan-spørgsmål’ eller ’hvilke-spørgsmål’.
                        </p>
                        <p>
                            Med et ’hvad-spørgsmål’ har du mulighed for at introducere læseren for den væsentligste fagterminologi og viden inden for emnet. ’Hvordan-’ eller ’hvilket-spørgsmålene besvarer du i din analyse og perspektivering.
                        </p>

                        <h2>Eksempel:</h2>

                        <p>
                            Umiddelbart er samtalekultur et ret bredt begreb, og der findes mange måder at tale sammen på. Så hvad kendetegner god og dårlig samtalekultur? Hvilken form for samtalekultur er udbredt i det offentlige rum i dag? Og hvilket ansvar har vi selv, når det kommer til samtalekulturen i Danmark?
                        </p>

                    </div>

                </div>


                <div id="step_clipborad_TTT" class="step_clipborad border_red">

                    <div class="text_TTT_1 border_blue text_clipborad">

                        <h1>XXXXX</h1>
                        <p>
                            XXXXX
                        </p>
                        <i>
                            XXXXX
                        </i>

                        <h2>Eksempel:</h2>

                        <p>
                            XXXXXXX
                        </p>

                    </div>

                    <div class="text_TTT_2 border_blue text_clipborad">

                        <h1>XXXXX</h1>
                        <p>
                            XXXXX
                        </p>
                        <i>
                            XXXXX
                        </i>

                        <h2>Eksempel:</h2>

                        <p>
                            XXXXXXX
                        </p>

                    </div>

                </div>

            </div>

        </div>
        <script src="../library/vendor_scripts.js"></script>
        <script src="../library/custom_scripts.js"></script>
        <script src="html-docx.js">
        </script>
        <script src="filesaver.js"></script>
        <script type="text/javascript"> 
            getAjaxData("GET", "json/quizData3.json", false, "json"); 
            // getAjaxData("GET", "json/quizData3_test.json", false, "json"); 
        </script>
        <script src="dynamicTextClass.js"></script>    
        <script src="writeProcessClass.js"></script> 
        <script src="skriveproces3.js"></script> 

        <script type="text/javascript">
            window.osc = Object.create(objectStorageClass);
            osc.init('studentSession_7');
            osc.exist('apiData');

            var wpc = Object.create(writeProcessClass);
            // wpc.init("#interface");
            wpc.returnLastStudentSession();
        </script>
        
        <script type="text/javascript">
        $(document).ready(function() {
            one_line_footer();
        });
        </script>
    </body>

</html>

